Vlv

jure sibi vindicat. Etenim, quae reliquae sunt theologicarum insti-
tutionum partes , ex principiis veluti aliunde notis atque exploratis
in peculiarium dogmatum evincenda veritate versantur. At vero
haec, quam auspicamur , posteaquam, quod par est, fundamen-
tum in tractatu de 'vera religione praejactum fuerit, principia
ipsa atque fonteS‚ unde omnis in theologica disciplina veritatum
series dimanat, proponit atque explicat, eorumdem inter se nexum
ac mutuam , quam vocant, dependentiam patefacit, et quod caput
est, singulorum veritatem accurate demonstrat. Quae cum ita sint,
optimo jure factum est , ut tractationi huic Locorum theologicorum
appellatio inderetur ς eamdemque ob rem haud alio quam receptis-

simo illo titulo hanc operis nostri partem praenotandam censuimus,

Jam nos ipsi profitemur , nos plura in hisce Locis illustrandis
fuisse complexos , quae arctissimam cum iis necessitudinem habent ,
- quae in altera parte tractatus de vera religione haud ita summis
labiis delibata sunt. Verum utraque invicem disputatio plurimum
distat. Etenim id unum illic intendimus , ut continenti propositio-
num serie‚ efficaci illa quidem , sed arctiori et pressa, homini
divinae revelationis necessitatem atque‘ existentiam nuperrime
edocto, nec in quanam societate exquirenda ea sit satis per seipsum
internoscere valenti, verae Christi Ecclesiae faeiem ac praecipua
lineamenta velut in tubula quadam expressa exhiberemus, Hic
vero 7 quoniam regulae proximae fidei nostrae dignitatem nancisci
Ecclesia debet, funditus enucleanda res est3 natura ipsa atque
intima Ecclesiae constitutio exploranda, ceteraque de Scripturis et

traditionibus in propatulo ponenda3 quae nisi solide in ipso Theo-
logiae vestibulo constituta fuerint 7 omnis deinceps disputatio,
suis quasi nervis destituta a nutet oportet.

